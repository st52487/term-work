<section id="hero">
    <div>
        <h1 style="font-family: 'Calibri Light'">Mateřská škola Sluníčko</h1>
    </div>
</section>
<main>
    <div class="center-wrapper">
        <div>
            <h2 id="C4">Vítá Vás Mateřská škola Sluníčko.</h2>
            <p>
                Vážení rodiče,
                pokud pro své dítě hledáte celodenní péči se zajímavým programem v přátelské atmosféře, je pro vás „Předškolní zařízení Sluníčko tou správnou volbou.
            </p>
            <p>
            <h4>Proč právě MŠ Sluníčko?</h4>
            Naše škola je zapojena do programu alternativního vzdělávání Začít spolu a dále je také zařazena do projektu Zdravá školka. Tyto programy přispívají ke všestrannému rozvoji vašeho dítěte, poskytuje poznatky, které využije k dalšímu vzdělávání a k budoucímu životu. Snaží se vytvářet příjemné prostředí pro vaše děti, aby pobyt ve škole byl pro ně příjemnou zkušeností. Dále také úzce spolupracuje s rodinou (např. školní akce a komunikace).
            </p>
            <p>
            <h4>Co je alternativní vzdělávání Začít spolu?</h4>
            Vzdělávací program Začít spolu (v mezinárodním označení Step by Step) představuje tzv. otevřený vzdělávací systém, který vychází z konstruktivistického pojetí přístupu k učení, staví na humanistických a demokratických principech ve vzdělávání, při bezpodmínečném uplatňování pedagogického principu zaměřeného na dítě (pedocentrismus). Vzdělávací program Začít spolu zdůrazňuje individuální přístup k dítěti a partnerství školy, rodiny i širší společnosti v oblasti výchovy a vzdělávání. Prosazuje a umožňuje inkluzi dětí se speciálními potřebami. Program svými východisky úzce koresponduje se současnými požadavky na výchovu a vzdělávání, které jsou v souladu s požadavky formulovanými v Rámcovém programu pro předškolní vzdělávání a Rámcovém vzdělávacím programu pro základní vzdělávání.
            </p>
            <h4>Co je program Zdravá škola?</h4>
            <p>
                Záměrem programu Škola podporující zdraví (dále jen ŠPZ) je aplikovat strategii podpory zdraví na podmínky školy a přispět k její účasti na vlastní proměně a rozvoji. V praxi školy to znamená, že všechno, co se ve škole dělá záměrně (vyučovací kurikulum, školou organizované činnosti), a rovněž všechno, co se v ní děje živelně (skryté kurikulum, kultura či ethos školy), se pedagogové učí promýšlet a ovlivňovat pod zorným úhlem obou pólů možných důsledků, jaké má působení školy na zdraví svých lidí – žáků, pedagogů, zaměstnanců, rodičů, spoluobčanů v obci – důsledků pozitivních (protektivních, podporujících zdraví) a negativních (rizikových, ohrožujících zdraví). Svým zaměřením na podporu zdraví člověka (ve všech jeho aspektech, u všech aktérů a ve všech složkách prostředí) poskytuje program jak eticky, tak vědecky zdůvodněný nový rozměr pro plánování, provádění i posuzování činnosti školy, který ve svém důsledku vypovídá o její kvalitě.
            </p>
            <img src="images/zdravaSkola.png" alt="Zdrava skola">
        </div>
    </div>
</main>

